 Με την παρούσα εργασία αποσκοπούμε να αναλύσουμε και να σχεδιάσουμε ένα 
online Σύστημα Διαχείρισης Ακινήτων προς αγορά(Property Management System).Για 
την υλοποίηση της, χρησιμοποιήθηκε το εργαλείο Visual Paradigm για την δημιουργία
των 9 διαγραμμάτων της UML.Επίσης για την πορεία της εργασίας χρησιμοποιήθηκε το
Μοντέλο του Καταρράκτη.

Το σύστημα που θα δημιουργήσουμε θα εξυπηρετεί πελάτες που
επιθυμούν να αγοράσουν κατοικία.Για τον σκοπό αυτόν θα συνεργαστούν οι διαφημιστές,
οι αντιπρόσωποι ακινήτων και οι κάτοχοι των κατοικιών.

Στο σύστημα θα υπάρχει ένας διαχειριστής που θα παρακολουθεί και θα ελέγχει 
βασικές λειτουργίες όπως είναι οι εγγραφές των χρηστών.Οι χρήστες θα είναι αναγκαίο 
να έχουν πραγματοποιήσει αρχικά εγγραφή την οποία θα έχει αποδεχτεί ο διαχειριστής 
και έπειτα να χρησιμοποιήσουν λειτουργίες του συστήματος.Χρήστες μπορούν να είναι ο
διαφημιστής,ο κάτοχος της κατοικίας, ο αγοραστής και ο αντιπρόσωπος 
ακινήτων.

Ανάλογα τον χρήστη θα υπάρχουν ορισμένες λειτουργίες.Για παράδειγμα ο 
αγοραστής θα μπορεί να κάνει αναζήτηση κατοικιών με βάση τις προτιμήσεις του,ο 
διαφημιστής θα μπορεί να δημιουργεί τις διαφημίσεις,ο κάτοχος της κατοικίας θα μπορεί
να βλέπει πληροφορίες για την εξέλιξη της αγοράς και ο αντιπρόσωπος ακινήτων θα 
προωθεί τα διαθέσιμα ακίνητα στους αγοραστές.
